#StUF geinspireerde API-standaarden 

##Achtergrond 

VNG Realisatie heeft enkele jaren geleden besloten om over te stappen van de uitwisselstandaarden gebaseerd op StUF naar moderne koppelvlakken op basis van API-standaarden. Deze keuze vereist een rapportage waarin richtlijnen worden gegeven voor de vervanging van bestaande StUF-koppelvlakken door API-gebaseerde koppelvlakken. Er is in 2022 een vooronderzoek uitgevoerd, gericht op het identificeren van de verschillen tussen StUF en API’s met als resultaat een transitieplan. 

De StUF-standaard is een van de drie stelselstandaarden van de 'pas toe of leg uit' lijst. Het betreft een familie van samenhangende gegevens- en berichtenstandaarden bedoeld voor de uitwisseling van administratieve overheidsgegevens. StUF richt zich op de standaardisatie van de inhoud van informatieberichten en services en is als open standaard vastgesteld voor de uitwisseling van basisgegevens zoals Personen (GBA), Adressen (BRA), Gebouwen (BAG), Kadaster (BRK), Bedrijven (NHR), en Waarde Onroerende Zaken (WOZ)​​. 
